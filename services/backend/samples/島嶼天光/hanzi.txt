親愛的媽媽
請你毋通煩惱我
原諒我，行袂開跤
我欲去對抗袂當原諒的人
歹勢啦，愛人仔
袂當陪你去看電影
原諒我，行袂開跤
我欲去對抗欺負咱的人
天色漸漸光
遮有一陣人
為著守護咱的夢
成做更加勇敢的人
天色漸漸光
已經不再驚惶
現在就是彼一工
換阮做守護恁的人
已經袂記 是第幾工
請毋通煩惱我
因為阮知影無行過寒冬
袂有花開的彼一工
天色漸漸光
天色漸漸光
已經是更加勇敢的人
天色漸漸光
咱就大聲來唱歌
一直到希望的光線
照光島嶼每一个人
天色漸漸光
咱就大聲來唱歌
日頭一peh上山
就會使轉去啦
現在是彼一工
勇敢的台灣人
