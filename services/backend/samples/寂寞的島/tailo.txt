ji̍t-tsí thiah kuè bîn-á-tsài tan-sûn ê kî-thāi
sè-hàn、tuā-hàn ê gín-á siūnn siánn bô lâng tsai
m̄-bat ka-tī kiânn ê lōo gōng-tánn ê kha-pōo
kha-tsiah-phiann ê tsheh-phāinn-á sin ê tsok-gia̍p-phōo

pîng-an tshut-ji̍p ê káng-kháu hî-bāng bāng hi-bāng
sè-tsiah、tuā-tsiah ê tsûn-á sin-khóo thó-hái-lâng
hn̄g-hn̄g ê hái-pîng-suànn thinn-sik khí oo-im
hōo beh lo̍h--lâi hong leh thàu tsóng-sī bē àn-sǹg

hái hái lí ak tio̍h bô
lo̍h lo̍h hōo tsha̍p-tsha̍p-lo̍h
tó tó siok-bo̍k ê tó
hó hó me-á ji̍p-o̍h

hiah-nih khuah ê hái-iûnn tam-tio̍h suah kiâm-tok-tok
sè-bué、tuā-bué ê hî-á ba̍k-sái bô lâng khuànn
kiâm-tsuí thàu tsiánn-tsuí ná kiâm-hue-á sīnn tshuì-tsi̍h
thôo-bah kâm hōo-tsuí tsháu-á-ki tsiok kam-tinn

hiah-nih suí ê hái-kînn lóo-kóo-tsio̍h ta-khok-khok
sè-tsūn、tuā-tsūn ê hōo-tsuí tsik-sî an-uì lâng
hn̄g-hn̄g ê jîn-sing lōo lōo lìn kám ū phuānn
lâng leh kiânn thinn leh khuànn tsóng-sī bē koo-tuann
