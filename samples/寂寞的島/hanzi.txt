日誌拆過明仔載 單純的期待
細漢、大漢的囡仔 想啥無人知
毋捌家己行的路 戇膽的跤步
尻脊骿的冊揹仔 新的作業簿

平安出入的港口 魚網網希望
細隻、大隻的船仔 辛苦討海人
遠遠的海平線 天色起烏陰
雨欲落來風咧透 總是袂按算

海 海 你沃著無
落 落 雨㴙㴙落
佗 佗 寂寞的島
好 好 妹仔入學

遐爾闊的海洋 啖著煞鹹篤篤
細尾、大尾的魚仔 目屎無人看
鹹水透汫水 那鹽花仔豉嘴舌
塗肉含雨水 草仔枝足甘甜

遐爾媠的海墘 咾咕石礁硞硞
細陣、大陣的雨水 即時安慰人
遠遠的人生路 路裡敢有伴
人咧行啊天咧看 總是袂孤單
