火車漸漸欲起行
再會我的故鄉佮親情
親愛的爸母再會吧
鬥陣的朋友告辭啦
我欲來去台北拍拚
聽人講啥物好空的攏佇遐
朋友笑我是愛做眠夢的戇囝
毋管如何 路是家己行
喔 再會吧
喔 啥物攏毋驚
喔 再會吧
喔 向前行

車站一站一站過去啦
風景一幕一幕親像電影
共家己當做是男主角來搬
雲遊四海可比是小飛俠
毋管是幼稚抑是樂觀
後果若按怎家己著來擔
原諒不孝的囝兒吧
趁我猶少年趕緊來拍拚
喔 再會吧
喔 啥物攏毋驚
喔 再會吧
喔 向前行

台北台北台北車頭 到囉啦
欲落車的旅客請趕緊落車
頭前是現代的台北車頭
我的理想佮希望攏佇遮
一棟一棟的『高樓大廈』
毋知有蹛偌濟像我這種的戇囝
較早聽人唱『台北不是我的家』
但是我一點仔攏無感覺
