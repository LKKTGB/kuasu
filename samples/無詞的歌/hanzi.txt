路慢慢行 過車路愛看車
到厝予我知影 你牽著我
講永遠踮佇遮 毋驚老來無伴
你上愛聽阮唱歌 欲寫一首予我
請阮斟酌聽
Lala 你 Lala 愛我 賰歌詞袂赴寫
叫無詞情歌

我聽著你寫予我無詞的歌
聽著你 聽著愛 聽著我
你講欲做我的岸 做落雨天的雨幔
為何我猶原攬著孤單

我唱著你寫予我無詞的歌
變心的 無情的 你無寫
唱到無聲才看破 親像無透尾電影
原來你的無詞情歌 無厝收留我

時間親像無詞的歌
聽無你 聽無愛 聽無我
無人是永遠的伴 家己雨傘家己夯
毋驚幸福路愈行愈崎

毋願唱你寫予我無詞的歌
我愛你 你愛我 莫閣戇矣
夢到無夢才知疼 越頭無人等佇遐
其實 你的無詞情歌 無厝收留誰
