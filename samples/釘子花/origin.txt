我蹛佇牆圍
路邊的牆圍
你逐工經過我
攏毋捌斟酌我的媠
我就是紅紅
足紅的紅紅
若熱天風吹
有熱情溫柔的滋味
我生做大範
有我的浪漫
佇棉被頂
看著我印滿滿的風範
咱毋是生份
你嘛捌挽過
你猶有佇我身軀邊佇咧覕相揣
按怎這个兩字
簡單這个兩字
咱熟似著遮久
你毋捌對我問起
當做我是歹鐵
當做我攏無佇
這馬你佇都市
這馬才來問起
是看袂起著過去
咱仝款的過去
我是倯倯仔媠
你嘛有著這味
心情著愛放清
目睭著愛看明
有一工想起我
你目屎輾輾滴
我是被誤解誤解的燈仔花
有遮濟人
根本毋知著我的名
我是會諒解諒解的燈仔花
毋管時代改變
我嘛佇咧開花
我是被誤解誤解的燈仔花
我就佇你身邊
你熟似的土地
我也會用大海大海的心交陪
咱是做伙大
我也是燈仔花
我生做大範
有我的浪漫
佇棉被頂
看著我印滿滿的風範
咱毋是生份
你嘛捌挽過
你猶有佇我身軀邊佇咧放風吹
按怎這个兩字
簡單這个兩字
咱熟似著遮久
你毋捌對我問起
當做我是歹鐵
當做我攏無佇
這馬你佇都市
這馬才來問起
是看袂起著過去
咱仝款的過去
我是倯倯仔媠
你嘛有著這味
心情著愛放清
目睭著愛看明
有一工想起我
你目屎輾輾滴
我是被誤解誤解的燈仔花
有遮濟人
根本毋知著我的名
我是會諒解諒解的燈仔花
毋管時代改變
我嘛佇咧開花
我是被誤解誤解的燈仔花
我就佇你身邊
你熟似的土地
我也會用大海大海的心交陪
咱是做伙大
我也是燈仔花
