日頭欲落西　勞工朋友你敢會忝無
天色漸漸暗　車燈拍開照踮高速公路
為著咱前途　為著家庭付出一切
辛苦啥關係　來去夜市鬥陣乾一杯

了解社會是非　飄撇的人總是會較食虧
有時搧著風　有時拄著歹天落大雨  有甜有苦

熱情的島嶼　腥臊的路邊擔
廟口咧搬戲閣有惜別的海岸
月暗暝碼頭邊　海鳥擾阮的心
面對將來　成功轉來

山頂到海邊　趁食人共委屈講出喙
心情放輕鬆 　安分守己生活靠家己
田莊到都市　癡情人啉著苦楚的咖啡
無論三冬五冬　山盟海誓等待伊一人

了解社會是非　飄撇的人總是較食虧
有時搧著風　有時拄著歹天落大雨  有甜有苦

熱情的島嶼　腥臊的路邊擔
廟口咧搬戲閣有惜別的海岸
月暗暝碼頭邊　海鳥擾亂阮的心
面對將來　成功轉來

大甲媽祖廟　關仔嶺洗溫泉
內門宋江陣走揣古早的感動
夜深人靜時陣　戀戀不捨來分開
請君保重　期待再相逢




面對將來　成功轉來
面對將來　自由自在
面對將來 Good night TAIWAN
